---
title: "Μερικές σκέψεις για την μουσική βιομηχανία του σήμερα
και πως την βιώνουμε σαν μουσικοί"
summary: "Demo από το πρώτο Zine για να δω πως φαίνεται"
image: "/images/Blog/zine_demo.jpg"
publishedAt: "2025-04-23"
tag: "Zine"
---

## Πρόλογος

Μετά από την δημοσίευση του τελευταίου μου άλμπουμ αποστασιοποιήθηκα πολύ από την μουσική δημιουργική διαδικασία. Προσπαθούσα να με push-άρω για να μπω παραγωγικά στο επόμενο μουσικό project που είχα ήδη σχεδιασμένο να πιάσω μετά την κυκλοφορία του άλμπουμ, κι όμως το απέφευγα καθημερινά μέχρι που παραδέχτηκα ότι βρίσκομαι σε μια κατάσταση δυσφορίας καλλιτεχνικά. Δεν ευχαριστιόμουν την μουσική. Η μουσική για μένα ήταν το τελευταίο παιχνίδι που μου έχει μείνει από την παιδική μου ηλικία, οπότε ξεκίνησα με μια εφηβική καθαρή ανάμνηση που έχω, του πως φανταζόμουν ότι θέλω να είμαι ως μουσικός στο μέλλον και γιατί για εκείνο το παιδί αυτό θεωρούνταν πολύ σημαντικό... ενάντια σε όλη την πορεία και το πως αυτή η ανάμνηση είναι αρκετά μακριά με την σημερινή μου κατάσταση.

Αυτό το ζινάκι δεν είναι ένα αυτοβιογραφικό ημερολόγιο αλλά κάποιες σκέψεις από την αυτοπαρατήρηση, όχι τόσο ως προς το ίδιο το άτομο, αλλά κυρίως ως προς το κοινωνικό αντίκτυπο πάνω στην καλλιτεχνική πλευρά, και την θάλασσα της μουσικής βιομηχανίας που θέλοντας και μη, τα κύματα της μας τραβανε προς τα μέσα και μας πνίγουν.

Οπότε αυτό το ένθετο αποτελεί πιο πολύ οργανωμένες σκέψεις, λιγότερο συναισθήματα, αλλά κυρίως αναλύσεις που χρειάστηκαν να αποτυπωθούν για την καλύτερη κατανόηση του προβλήματος, οι οποίες αναλύσεις θεωρήθηκαν άξιες να επικοινωνηθούν μέσω αυτού του μέσου.

Για την καλύτερη κατανόηση της θέσης να σημειωθεί πως, ως μουσικός είμαι κυρίως μουσικός παραγωγός που (πολύ συνοπτικά) αυτό μεταφράζεται, ότι την δημιουργική διαδικασία των μουσικών κομματιών την κάνω μόνος, οπότε δεν μοιραζόμουν*(fun fact πλέον ξαναγίναμε μπάντα :) ) άμεσα με κάποιο άλλο άτομο αυτά τα συναισθήματα, όπως π.χ. οι συμπαίκτες ενός συγκροτήματος κατά την στιγμή μιας πρόβας, αλλά μιας και η καλλιτεχνική ικανοποίηση έρχεται μέσα από την κοινωνική απεύθυνση, η κοινωνική απεύθυνση των περισσοτέρων ηλεκτρονικών μουσικών έρχεται μέσα από τις πλατφόρμες αναπαραγωγής των κομματιών. Ως μουσικός που δεν με ήξερε ούτε η μάνα μου, είχα επιλέξει να δημοσιεύσω τα κομμάτια μου σε όλες τις μουσικές και μη πλατφόρμες (Youtube, Spotify, Soundcloud, Bandcamp κλπ) για να με βρει κάποιο κοινό, και εκ του αποτελέσματος, το κοινό ανταποκρίθηκε στο Youtube και κυρίως στο Spotify, οπότε οι παρακάτω αναλύσεις βασίζονται στην εμπειρία με τις αντίστοιχες πλατφόρμες.

## Η μουσική βιομηχανία στην εποχή του streaming

Ως προς την ερώτηση γιατί να ανεβάσουμε την μουσική μας στο Spotify, η αρχικά λογική απάντηση ήταν, γιατί όλοι ακούνε μουσική πλέον στο Spotify. Και ο λόγους που ο κόσμος αναπηδάει στις πλατφόρμες, από τα αρχικά blogspots όπως το Hiphop.gr, ή το Reggea.gr (RIP) ή το site του ΕΛ.Α.Σ (Ελληνόφωνη Ανεξάρτητη Σκηνή προφανώς), στο Myspace (ακόμα ένα RIP) και στο Bandcamp, και μετά στην εποχή των Video Clips του Youtube, εώς πλέον στην κυριαρχία του Spotify, δεν είναι άλλος από το “αφού έχει καλύτερο αλγόριθμο!”.

Θα μπορούσα να γράψω ένα ξεχωριστό ένθετο αναλύοντας τους αλγορίθμους των μουσικών εφαρμογών, και ως μουσικός μιας και πλέον στο μυαλό των περισσοτέρων μουσικών υπάρχει σφηνωμένη η σκέψει της αξιοποίησης των αλγορίθμων, αλλά και ως προγραμματιστής από την οπτική των αυτοματοποίησεων των καθημερινών προβλημάτων, μιας και το τι θα ακούσεις σήμερα, ίσως να μην είναι μια τελείως δική σου ελεύθερη απόφαση αλλά ένα λυμένο πρόβλημα της βιομηχανίας. Για να μην βγούμε εκτός θέματος θα αναφέρω μόνο παραδείγματα που θα χρειαστούμε για την κατανόηση της θέσης στην συζήτηση.

Aς πάμε ένα βήμα πίσω, στην εποχή που κυρίαρχο μέσο μουσικής (αν και όχι ακόμα μουσική πλατφόρμα) ήταν το Youtube. Η καινοτομία του Youtube στην μουσική βιομηχανία, ήταν πως πήρε τα χαλινάρια από τις δισκογραφικές εταιρείες που έβγαζαν video clips με ακριβές παραγωγές όπου τις πρόβαλαν σε συγκεκριμένα κανάλια και εκπομπές τύπου MTV, έχοντας ένα μονοπώλιο και το απλό κοινό ως παθητικούς καταναλωτές μιας υψηλής παραγωγής θεάματος, αλλά εκδημοκρατικοποίησε αυτήν την παραγωγή, μιας και ο καθένας μας μπορεί να γίνει ‘δημιουργός περιεχομένου’ έχοντας το δικό του βήμα στην πλατφόρμα. Ωστόσο αυτό δεν οδήγησε στην απαλλοτρίωση του περιεχομένου από τον κόσμο, αλλά σε μία νέα εξέλιξη της βιομηχανίας, μουσικής και μη. Ο χρήστης είναι ταυτόχρονα παραγωγός και καταναλωτής και η αποξένωση (εκποίηση της ταυτότητας τους //όχι βαθαίνει όμως μετα) βαθαίνει περισσότερο, καθώς η ίδια η ζωή μετατρέπεται πιο άμεσα σε περιεχόμενο και η αυθεντικότητα θυσιάζεται με το που ξεκινάει να ‘καταγράφει’ η κάμερα, για τα views.
